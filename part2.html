<!DOCTYPE html>
<html lang="bg">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Окото – Част II</title>
  <link rel="stylesheet" href="style.css">
</head>
<body>

  <nav>
    <a href="index.html">Първа част</a>
    <a href="#">Втора част</a>
    <a href="part3.html">Трета част</a>
    <a href="about.html">Герои</a>
  </nav>

  <main>
  
	<h1>Окото – Част II: Навътре</h1>
  
	<p>Пейзажът на Керас всяваше всякакви идеи за смърт със своята бодлива геометрия.
	<p>Остри като счупени кости и болно жълтеникави върхове се издигаха около тях. Светлината от слабото слънце на системата се пречупваше през тънката прахообразна атмосфера, създавайки зловещи отражения в извитите скални повърхности. Нямаше звук, освен приглушеният хрущящ резонанс на стъпките им върху камъка и ритмичното дишане в шлемовете.</p>
	<p>Сам вървеше с леко приведена стойка, погледът му непрекъснато се плъзгаше по релефа — не от страх, а от навик. Прахът по повърхността се размества странно, сякаш вятърът не следваше посоката на природните сили. Сара вървеше пред него, движеща се с решителност, която граничеше с предизвикателство. На гърба ѝ проблясваше символът на изследователския корпус — избледнял от времето и многото експедиции.</p>
	<p>— Прекалено е тихо — промълви Сам. Не като оплакване, а по-скоро като констатация.</p>
	<p>Сара не отговори веднага. Погледна нагоре към небето — почти безоблачно, без дори мъгла, която да пълзи по склоновете.</p>
	<p>— Понякога тишината е най-гласовитото нещо — каза тя и продължи напред.</p>
	<p>Пътят към "Окото" не беше маркиран, но координатите бяха ясни. Бяха минали малко над два километра от кораба, когато пейзажът започна да се променя — скалите станаха по-симетрични, по-резки в ръбовете, почти геометрични.</p>
	<p>— Виждаш ли? — каза Сара, спирайки. — Казах ти още от кораба. Това не е нормално.</p>
	<p>Сам приклекна и прокара ръка по една плоча. Повърхността беше гладка, сякаш изсечена с инструмент. Но нямаше следи от обработка — нито резки, нито натрупвания. Просто… такава си беше.</p>
	<p>Точно тогава, зад следващото било, ландшафтът се разтвори. Пред тях отново зееше огромната, почти съвършено кръгла пещера — черна, сякаш поглъщаща самата светлина. Стояха мълчаливо, хипнотизирани от формата ѝ. Нямаше изпарения, нямаше движение, и все пак вътрешността ѝ пулсираше по начин, който телата им улавяха по-добре от сетивата.</p>
	<p>— Чувстваш ли това? — попита Сам тихо.</p>
	<p>Сара кимна.</p>
	<p>— Все едно нещо ни... очаква.</p>
	<p>В този момент радиото изпука. Непознат глас с леко изкривена честота прозвуча в ушите им:</p>
	<p>— Сара… Сам… това е Орин Кейл. Бях пренасочен от станция „Елис“. Получих вашите координати. Мисията ми е да ви асистирам.</p>
	<p>Двамата се спогледаха.</p>
	<p>— Това... не беше част от плана, нали? — прошепна Сам.</p>
	<p>Сара вече проверяваше сигнала. Той идваше… от пещерата.</p>
	<p>— Повтарям — продължи гласът. — Идвам с мир. Не се тревожете, вече почти съм при вас.</p>
	<p>И тогава, от сенките на входа на „Окото“, се отдели фигура.</p>
	<p>— Как, по дяволите… — започна Сара, но не довърши.</p>
	<p>Фигурата носеше скафандър, почти идентичен с техните. Вървеше с плавност, като човек, който знае точно къде се намира. И въпреки това, нещо в походката му беше леко сбъркано, а стъпките – необяснимо тихи, като че ли му липсва маса.</p>
	<p>Орин Кейл пристигна. И с него — тишината на Керас се сгъсти.</p>
	<p>Първите минути след пристигането на Орин преминаха в напрегната, насилена учтивост. Той говореше ясно, с увереност и компетентност. Познаваше всички процедури, имената на членовете на екипа, дори бе цитиран фрагмент от инструктажа, който Сам беше чул преди седмица на борда на „Елис“. И все пак… нещо не беше наред.</p>
	<p>Сам го усети пръв.</p>
	<p>Докато вървяха покрай стените на „Окото“, той хвърли бърз поглед към Орин — и видя как ръката му се огъна по неествествен начин. Едно мигване, и ръката беше обратно на мястото си и изглеждаше напълно нормално.</p>
	<p>По-късно, когато спряха за да възстановят един от изключилите се сензори, Сара зададе най-важният въпрос:</p>
	<p>— Как, точно, си се озовал вътре в пещерата, Орин?</p>
	<p>— Портативен спускаем апарат. Беше извънредна мярка. Импулс от „Елис“, синхронизиран с орбитата.</p>
	<p>Говореше гладко, но гласът му не се променяше. Нямаше колебания, нито усилие. Все едно изговаряше записани реплики. Докато говореше, Сара забеляза, че нещо се стичаше от шлема му. Тогава я обзе страхът. Мисълта, че това може да се окаже най-трудната й мисия досега, не я оставяше в покой. Тя приближи Сам, докато Орин изследваше едно от отвеждащите устройства.</p>
	<p>— Той не е човек — прошепна тя. — Може да е хуманоид, някакъв вид синтетик… или нещо по-лошо.</p>
	<p>— Знам — отвърна Сам. — Видях как променя формата си. И не веднъж.</p>
	<p>Въпреки опасенията си, двамата продължиха да работят, докато Орин ходеше по петите им. Когато свършиха със задълженията си на повърхността, двамата се спуснаха в пещерата.</p>
	<p>— Искате обратно в пещерата? Мога да ви разведа.</p>
	<p>Орин не получи отговор.</p>
	<p>Първите сто метра навътре в пещерата бяха просто мрак и студ — нормалното, очакваното. Но след това средата започна да се променя. Каменистият под стана гладки плочи, с почти огледална повърхност. Стените се издигаха в неестествени, кръгли арки, сякаш самата геология се е отказала от законите на природата. Светлината от фенерите им си играеше с мрака на помещението по странен начин. Изглеждаше така, сякаш тъмнината тук беше самият материал, от който е изработено пространството. Беше ясно, че тази структура е изградена от някой или нещо много по-успешно от човечеството.</p>
	<p>— Става все по-невъзможно това място да е реално — каза Сара, с глас по-тих от обикновено. — Чувствам се като вътре в… не знам.</p>
	<p>И Сам не знаеше как да довърши изречението й. Той беше спрял, коленичил до стената и прокарваше пръсти по повърхността ѝ. Тя не беше студена. Напротив — имаше леко, пулсиращо топло течение, което се движеше под повърхността. Когато погледна по-внимателно, видя нещо, което наподобяваше органични фибри или нишки.</p>
	<p>— Не сме в обикновена пещера — промълви той. — Вътре сме в нещо живо.</p>
	<p>Орин се приближи зад тях. Движенията му изглеждаха все по-плавни, но не по човешки начин — повече като течност, която приема форма – и останаха все така беззвучни. Гласът му прозвуча зад гърбовете им, неочаквано близо.</p>
	<p>— Тази структура не е просто място.</p>
	<p>— Какво имаш предвид? — попита Сам рязко.</p>
	<p>— Тя ни изучава. Отвръща на присъствието ни. Не виждате ли? Това е реакция.</p>
	<p>Пътеката пред тях се разшири рязко в кухина, с размерите на малък градски площад. В центъра ѝ се издигаше колосална конструкция — висока, цилиндрична и на пръв поглед инертна. Но когато се приближиха, тя започна да вибрира с честота, която не можеха да чуят, а само усещаха в костите си.</p>
	<p>Структурата бе изградена от същата тъмна материя като стените, но по повърхността ѝ се движиха символи, които се променяха в реално време, сякаш реагираха на мислите им.</p>
	<p>— Тук съзнанието възцарява, докато тялото просто се отхвърля. Всичко останало е страничен ефект.</p>
	<p>Сам погледна Сара. Те все още не знаеха за какво говори Орин, пък и вибрациите поглъщаха част от думите му. Очите ѝ трепкаха, сякаш виждаше повече, отколкото би трябвало. Някаква сила ги теглеше към центъра на стаята като магнит и те даваха всичко от себе си да не се доближат до необяснимата структура.</p>
	<p>— Даже и не предполагах, че това е възможно — напрегнато прошепна тя. — Това е…</p>
	<p>Сам усети как стомахът му се свива. За първи път от много време го беше страх. Истински страх. </p>
	<p>Орион каза нещо, което Сам и Сара не чуха, и тръгна към изхода. Изведнъж вибрациите и светлините отслабнаха, а Сам и Сара отново бяха способни на разумна мисъл.</p>
	<p>И двамата стигнаха до извода, че трябва да се върнат на „Перигей“ веднага, задължително без третия. Но когато Орин разбра за намеренията им, той се засмя — първият път, в който показа емоция. И тази емоция беше напълно погрешна.</p>
	<p>— Да вървим заедно — каза той. — Мисията ми е да се върна с вас.</p>
	<p>— Не, това не беше част от мисията — отвърна Сара рязко. — Нямаме инструкции да приемаме трети човек, особено след такива аномалии.</p>
	<p>— Инструкциите ви са остарели. Не ви ли казах, че мисията се промени? И сега аз съм… необходим.</p>
	<p>Сам направи крачка назад.</p>
	<p>— Орин, ако настояваш да дойдеш, ще трябва първо да ни докажеш как си се свързал със станцията. Покажи логовете си.</p>
	<p>— Не мога да ги покажа. Те са конфиденциални.</p>
	<p>И тогава лицето му се смени. Другите двама не можеха да видят през плътното стъкло на шлема му, но те знаеха.</p>
	<p>— Ако не ме приемете доброволно — каза Орин, свалил маската на учтивост — ще намеря друг начин да се кача на кораба.</p>
	<p>Сара не искаше да се стига до това, но вече нямаше избор. Тя извади страничното си устройство за шоково въздействие и го насочи.</p>
	<p>— Това беше заплаха.</p>
	<p>— Това беше истина.</p>
	<p>Сара нападна Орин, надявайки се да го забави поне за малко с електрически шок, но тялото му се изви като течност и тя даже не успя да го докосне.</p>
	<p>Останали без избор, те затичаха обратно към „Перигей“, докато Орин ги преследваше като хищен звяр. Стъпките му не създаваха никакъв звук.</p>
	<p>В мислите си, Сам вече се молеше системите на „Перигей“ да не го пуснат вътре.</p>

	<div class="navigation">
		<a href="index.html">←</a>
		<a href="part3.html">→</a>
	</div>

  </main>

</body>
</html>
