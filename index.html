<!DOCTYPE html>
<html lang="bg">
<head>
  <meta charset="UTF-8">
  <meta name="viewport" content="width=device-width, initial-scale=1">
  <title>Окото – Част I</title>
  <link rel="stylesheet" href="style.css">
</head>
<body>

  <nav>
    <a href="#">Първа част</a>
    <a href="part2.html">Втора част</a>
    <a href="part3.html">Трета част</a>
    <a href="about.html">Герои</a>
  </nav>

  <main>
    <h1>Окото – Част I: Спускането</h1>

    <p>Космосът вече не беше обещание. Не беше мистерия, нито безкрайно платно за човешките мечти. Той беше тъмна пустиня, но обещаваше и много възможности. А сега… сега човечеството се беше свило до последните си хиляди, разпръснати по станции, модули и кораби, търсещи не толкова рай, колкото оцеляване.</p>
	<p>Сам Левин си мислеше за това, докато гледаше през малкия и леко надраскан илюминатор на "Перигей". Планетата Керас вече заемаше почти цялото му зрително поле — сива, накъдрена от остри върхове, сякаш самата ѝ кора се беше разбунтувала срещу вътрешността ѝ.</p>
	<p>Полетът беше рутинен. Вече бяха предприемани десетки, ако не и стотици мисии с подобен характер — кратки изследователски експедиции до необитаеми планети. Този кораб, „Перигей“, беше един от стотици, построен да превозва екипажи от петима души, макар че повечето пътувания включваха по-малко. Стените бяха сиви, с панелна облицовка, която излъчваше студ и безличие. Навсякъде – рафтове с инструменти, аварийни контейнери, кабели, пластини с инструкции, графики, схеми. Нищо излишно. Нищо лично.</p>
	<p>Но мисията не беше обещаваща, както останалите. Не беше свързана с голямата мечта за нова Земя. Керас не беше рай. Беше просто още една аномалия — на границата между особена геология и необясним абсурд. В сърцето на планинската ѝ верига се намираше огромна пещера, която скенерите не можеха да картографират напълно. Роботите, пратени вътре, се повреждаха без видима причина. И винаги на едно и също място.</p>
	<p>Това беше причината екипът да е тук. Не за да намерят дом. А за да разберат какво се крие вътре.</p>
	<p>— Изглежда по-грозна, отколкото на снимките — разнесе се гласът на Сара зад него. — Какво мислиш, Сам? Прокълната ли е?</p>
	<p>— Няма такива неща — отвърна той спокойно, макар и без особено убеждение.</p>
	<p>— Никак не харесвам планети с шипове. — измърмори Сара.</p>
	<p>Сам се усмихна едва забележимо, без да се обръща.</p>
	<p>— Вече ми каза два пъти. И неофициално още три.</p>
	<p>— И все още не ме слушаш — приближи се тя и се облегна на рамката до него. — Сега, когато сме по-близо до Керас. Не ти ли се струват… странни? Планините. Почти са като разрез на нещо механично.</p>
	<p>— Или просто търсим смисъл в хаоса — отговори той. — Знаеш как е. Колкото повече гледаш, толкова повече прилича на нещо познато.</p>
	<p>От пилотската кабина се чу кратко пукане в интеркома, след което мъжки глас:</p>
	<p>— До кацане остават четири минути. Препоръчвам да се подготвите.</p>
	<p>— Благодаря, Едвард — отвърна Сара, после се обърна към Сам. — Чу го. Четири минути до това да разберем дали ще умрем от нещо мистериозно или от скука.</p>
	<p>В кабина се показа лицето на втория пилот — млада жена с къса коса и фокусирани очи.</p>
	<p>— Сам, имаме малко колебания в стабилизаторите. Не е сериозно, но ще трябва да кацнем ръчно — каза тя. — По-добре седнете.</p>
	<p>— Разбрах, Кира.</p>
	<p>Четирима души бяха на борда — Сара и Сам, които щяха да се спуснат на повърхността, и пилотите Едвард и Кира, които щяха да останат в „Перигей“. Такива са правилата при мисии с висок риск. Но колкото и да са били опасни, никоя мисия досега не беше приближила загадъчното „Око“ на Керас.</p>
	<p>Сара вече бе започнала да навлича скафандъра.</p>
	<p>— Знаеш ли кое е най-лошото? — каза тя, докато затягаше ръкавите. — Че никой не очаква да се върнем с нещо съществено. Просто: „Отидете, снимайте, докоснете, върнете се.“ Все едно сме туристи.</p>
	<p>— Това може да е капан — каза Сам. — Липсата на очаквания води до липса на подготовка.</p>
	<p>Сара кимна бавно.</p>
	<p>— Или до липса на съпротива. Ако нещо иска да го приближим...</p>
	<p>Тя усети, че трябва да спре и гласът ѝ изчезна в шлема. Затвори го с плавно движение и погледна към него. Очите ѝ светнаха леко от светлините на вътрешния дисплей. Беше готова.</p>
	<hr>
	<p>Кацането беше по-грубо, отколкото биха искали. Сам усети как корпусът на кораба вибрира, сякаш планетата се опитваше да го отхвърли още преди да е докоснал повърхността. Изгледът отвън се промени — сивите облаци се разкъсаха и разкриха остри зъбери, изпъстрени с кристализирал прах.</p>
	<p>— Повърхностна температура: минус 39 градуса — каза Кира. — Няма движение. Няма живот. Вятър около 12 м/с.</p>
	<p>Сам и Сара се приближиха до шлюза. Последна проверка. Сензори, комуникации и оръжие  — макар и слабо, просто за всеки случай.</p>
	<p>Шлюзът се отвори с хрипкав звук, който прониза тишината като дъх в хладна стая. Първо Сара. После Сам. Стъпките им оставиха тънки следи в каменистата повърхност. Керас ги прие без звук. В далечината — далеч отвъд назъбените върхове — нещо тъмно и кръгло се отразяваше в сумрака. Чернота, по-плътна от сянка.</p>
	<p>Окото.</p>
  </main>

  <div class="navigation">
	<a href="part2.html">→</a>
</div>
</body>
</html>